بسم‌الله‌الرحمن‌الرحیم
و صلّی الله علی محمّد و آله الطّیّبین الطّاهرین
و لعنة الله علیٰ أعدائهم أجمعین
# امام صادق علیه‌السلام: «من این مجالس را دوست دارم!»
حضرت امام جعفر صادق علیه‌السلام به فضیل فرمودند: «أ تَجلِسونَ و تُحَدِّثون؛ آیا می‌نشینید و گفتگو می‌کنید؟» فضیل عرضه داشت: «بله فدایت گردم!» حضرت فرمودند:
> إنَّ تلکَ المجالسَ أُحِبُّها فأحْیوا أمرَنا یا فضَیل. فَرَحِمَ اللهُ مَن أحیا أمرَنا. یا فضَیل! مَن ذَکَرَنا أو ذُکِرنا عندَه فخَرَجَ مِن عَینِه مثلُ جَناحِ الذُّبابِ، غَفَرَ اللهُ لَه ذنوبَه و لو کانت أکثرَ مِن زَبَدِ البحر.
> «من این مجالس را واقعاً دوست دارم. خدا کسی را رحمت کند که امر ما را زنده کند. ای فضیل! هرکس یاد ما کند، یا نزد او از ما سخنی به میان آید و از چشمش به‌اندازۀ بال مگسی‌ تر شود، خداوند گناهانش را می‌بخشد، هرچند به‌اندازۀ کفِ روی آب دریاها باشد.>
# در شأن امام معصوم نبودنِ بسیاری از مجالس کنونی
متأسفانه امروزه مجالس اعیاد و وفیات ائمۀ معصومین علیهم‌السلام از صورت منطقی خود به جهات اعتباری و وهمیّات دنیوی تغییر مسیر داده است. 
هدف ذاکران و نوحه‌خوانان، بر هرچه پُررنگ‌‌ولعاب جلوه دادنِ این مصائب متمرکز شده است و تهییج احساسات مردم به هر وسیله و هر ترفندی انجام می‌پذیرد؛ و هرکه در این راه موفق‌تر است، مطلوب‌تر است! بسیاری از مجالسی که در این زمانه، با عنوان مجالس اهل‌بیت علیهم‌السلام برگزار می‌شود، در شأن و منزلت یک امام معصوم نیست.
# هدف این سایت: جمع‌آوری اشعار مناسب جهت قرائت در مجالس اهل‌بیت
یکی از عوامل مهم سقوط سطح کیفی مجالس، استفاده از اشعار نامناسب و ضعیف است و این مسئله روز‌به‌روز رو به گسترش است؛ تا حدی که بسیاری از مادحان و ذاکران مشهور، و حتی بسیاری از کتب و صفحات مجازی که به‌ نوعی آرشیو اشعار آیینی‌اند، اگر نگوییم که این مسئله را تشدید می‌کنند، باید گفت کمک چندانی نیز به بهبود این وضعیت نمی‌‌نمایند.
با توجه به فضای حاکم، این سایت می‌کوشد که با جمع‌آوری و دسته‌بندیِ آثار، دسترسی خطیبان و ذاکران اهل‌بیت علیهم‌السلام به اشعار مناسب را آسان‌تر نماید.

اللهمّ وفّقنا لِما تحبُّ و ترضیٰ
آخر جمادی‌الأولی 1446