---
tags:
  - "#حضرت_زهرا"
  - "#فاطمیه"
  - "#حبیب_الله_چایچیان"
  - "#سوختن_خانۀ_وحی"
  - "#حضرت_محسن"
زبان شعر:
  - فارسی
نوع محتوا:
  - شعر مرثیه
پدیدآور: حبیب‌الله چایچیان
قالب شعر:
  - غزل
---
بوی خوش می‌آید اینجا عود و عنبر سوخته؟!
یا که بیت‌الله را کاشانه و در سوخته؟!

از چه خون مى‌گريد اين ديوار و در؟ يارب مگر
گلشن آل خليل اينجا در آذر سوخته؟

خانۀ زهراست اينجا، قتلگاه محسن است
آشيان قهرمان بدر و خيبر سوخته

خانۀ وحی از مَلَک یک‌باره شد در ازدحام
اندر این غوغا مگر جبریل را پر سوخته؟

بر حریم عقل کل، دیوانه‌ای زد آتشی
کز غمش هر عاقلی را جان و پیکر سوخته

خيمه‌گاه كربلا را آتش از اينجا زدند
شد ز داغ محسن آخر كام اصغر سوخته
( #حضرت_علی_اصغر #ارتباط_سقیفه_با_کربلا)

گر نمى‌كرد اشکِ چشمانت «حسان» امدادِ من
مى‌شد از آه من اين اوراق دفتر، سوخته
