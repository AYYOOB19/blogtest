---
tags: 
زبان شعر: 
نوع محتوا: 
پدیدآور: 
قالب شعر:
---
ارکان فلک را، اشباح مَلَک را، سُکّان سَمَک را، چه پیر و چه برنا
مخلوق دو عالم، ارواح مکرّم، از دودۀ آدم، ذریۀ حوا
چون نیست مناصی، جویند خلاصی، از مؤمن و عاصی، از جاهل و دانا
خواهند شفاعت، آرند ضراعت،[^1] دارند اطاعت، در دنیی و عقبا
از زهرۀ زهرا، صدّیقۀ کبری، انسیّۀ حورا، فرماندۀ آفاق

هم صادر اول، هم کامل و اکمل، تنزیل و مُنَزَّل، تأویل و مَأَوَّل
در بحر بلا نوح، در جسم رُسُل روح، بابُ‌اللَهِ مفتوح، وحیُ اللَهِ مُنزَل
از دودۀ خاتم، در رتبه مقدّم، از عیسیِ مریم، از موسی مُرسَل
محتاج عطایش، مشغول ثنایش، باقی به بقایش، از آخر و اوّل
بر خلدِ مخلّد، بر نعمتِ سرمد، بر قدرتِ ایزد، ذاتش شده مصداق

هم مُحییِ اموات، هم مَظهرِ آیات، هم مرجع طاعات، هم اصل کرامات
هم ملجأ ایّام، هم ماحیِ آثام، هم حامی اسلام، هم آینۀ ذات
هم قائل و سامع، هم باعث و مانع، هم رافع و دافع، از جمله بلیّات
هم مُرشِدِ جبریل، هم معنی تنزیل، هم نسخ اباطیل، هم محو خرافات
مَنجای[^2] بد و خوب، هم منجی ایّوب، هم ملجأ یعقوب، هم ناجی اسحاق

ایجاد جهان را، امکان و مکان را، پنهان و عیان را، شد آمر و ناهی  
فرماندۀ سامی،[^3] رزّاق گرامی، فیّاض دوامی، چون ذات الهی
فرخنده‌خصالش، اوصاف جلالش، آیات کمالش، خارج ز تناهی  
زو عالم ایجاد، زو زمرۀ امجاد، زَ اقْطاب در اوتاد، گردیده مباهی
انوار جلی بود، سِرّ ازلی بود، گر جفت علی بود، از کون و مکان طاق

در جلوه نمایی، آثار سمایی، آیات خدایی، بر حضرت او حصر
از همّت والاش، از رحمت عظماش، آثار نبی فاش، آیات خدا قصر  
هم قائمۀ دین، هم ذخر نبیّین، هم آیۀ ﴿والتّین﴾ هم سورۀ ﴿والعصر﴾
هم ظاهر و مکنون، هم مظهر بی‌چون، در پرده و بیرون، در جلوه به هر عصر  
زان لعل بَدَخشان تابنده و رخشان خورشید درخشان اندر که اشراق

هم مام ائمّه هم کاشف غمّه هم شافع امّه هم دخت پیمبر  
از حضرت آدم و ز عیسی مریم از رتبه مقّدم در دوره مؤخّر

حلّال مشاکل کشّاف مسائل بر سامع و قائل بر ابیض و احمر  
در چرخ شرف ماه در ملک هنر شاه از او نه کس آگاه جز حضرت داور

هم مایه نعمت هم آیه رحمت هم ناصر امّت هم کافل ارزاق  
صدّیقه و عذرا مخدومه لعیا هم دختر حوّا هم مادر آدم

از کثرت احسان اوراست ثناخوان هم موسی عمران هم عیسی مریم  
بر خیر مصبّ است با قدرت ربّ است هم فالق حبّ است هم خالق عالم

سویش نبرد ره در بیگه و درگه اجسام منزّه ارواح مکرّم  
آن جوهر قدسی، حوریه انسی، از رومی و فرسی برهانده ز املاق

دخت شه لولاک کز خلقت افلاک و ز آب و گل و خاک مقصود خدا اوست  
ز اسرار نهانش و آیات عیانش وقت جریانش منشور قضا اوست

بر سرّ معایب هنگام نوائب درگاه مصائب آیات رجا اوست  
فیض متراکم فرمانده و حاکم دیوان محاکم در ارض و سما اوست

هم عاشق و معشوق هم رازق و مرزوق هم خالق و مخلوق هم بنده خلاق  
در بحر کرم موج بر چرخ شرف اوج با شیر خدا زوج مانند خدا فرد

صدّیقه کبری مختومه عظمی مخدومه والا بر هر زن و هر مرد  
او عالم هر غیب، او دافع هر ریب، او ساتر هر عیب، او داروی هر درد

از جان شریفش، از جسم لطیفش، از شخص منیفش، عطر است به هر ورد  
با لطف عظیم است با خلق عظیم است بر خلق رحیم است از نیکی اخلاق

خرگاه جلالش توقیع کمالش الطاف و نوالش آن جوهره پاک  
از عیب مصون است، از حصر برون است، بیرون و فزون است، از حیّز ادراک

هم مصدر تأیید، هم زینت ناهید، افلاک دو خورشید، بل برتر از افلاک  
خارج ز بیان شد برتر ز جنان شد نورش چه عیان شد اندر کره خاک

بخشید جنابش ای بس ز ثوابش بر امّت بابش از کثرت اشفاق  
افسوس که امّت ناداشته حرمت زان مایه رحمت آن شمع هدایت

بردند فدک را آرام ملک را خوش حق نمک را کردند رعایت  
زان واسطه فیض آن رابطه فیض آن ضابطه فیض آن عین عنایت

زان گوهر نایاب بردند ز دل تاب از زاده خطّاب کردند حمایت  
تا یافت ز سیلی رخساره نیلی و ز فرط علیلی شد طاقت او طاق

فیضش همه بردند و ز سینه ستردند عالم همه خوردند نان و نمک او  
مطرود بشر کرد هر روز بتر کرد از کینه عمر کرد غصب فدک او

بر ظلم رضا شد در راه خدا شد تا آنکه جدا شد قلب از محک او


غافل که چه خیزد آن کس که ستیزد نمرود گریزد، ز اسفل درک او

شد زآفت بازوش در صدمه پهلوش و آن لطمه که بر روش حق را به حق الحاق

از جور عمر داد کان ثانی شدّاد از آتش بیداد بر خانه شرر زد

شد زلزله آئین بر خیل نبیّین او را لگد از کین آن دم که عمر زد

آن کفر مجسّم با ظلم پسر عم آتش به دو عالم از آتش در زد

با حال فکارش با جسم نزارش بر سینه شرارش از قتل پسر زد

تا عمر به سر رفت با سوز جگر رفت پس سوی پدر رفت با شدّت اشواق

[^1]: ضراعت: زاری و عجز.
[^2]: محل نجات و رهایی.
[^3]: بلندمرتبه.